Link,Content
https://www.aa.com.tr/tr/gundem/milli-savunma-bakanligi-komandolarin-yarismasindan-goruntuler-paylasti/3126809,"Ankara Bakanlıktan yapılan açıklamaya göre, 23-30 Ocak tarihleri arasında düzenlenen ""2'nci Dönem Ordu Komando Kol Yarışması""nın 14'üncü Komando Tugay Komutanlığı Cevat Paşa Kışlası'nda yapıldı. 23-30 Ocak 2024 tarihleri arasında 14'üncü Komando Tugay Komutanlığı Cevat Paşa Kışlasında “2'nci Dönem Ordu Komando Kol Yarışması” yapıldı. 2'nci Ordu Komutanlığı sorumluluk sahasında görev icra eden birliklerimizden (21 Komando Kolu) 18 subay, 7 astsubay, 128 uzman erbaş ve… pic.twitter.com/v8PKeo0NES — T.C. Millî Savunma Bakanlığı (@tcsavunma) February 3, 2024 2'nci Ordu Komutanlığı sorumluluk sahasında görev icra eden 21 komando birliğinden 18 subay, 7 astsubay, 128 uzman erbaş ve 224 sözleşmeli er olmak üzere toplam 377 personelin katıldığı yarışmada, 4'üncü Komando Tugayı birinci, 39'uncu Mekanize Piyade Tugay Komutanlığı ikinci ve 7'nci Komando Tugayı üçüncü oldu. Paylaşımda, komandoların katıldığı kol yarışmasından görüntüler de yer aldı. "
https://www.aa.com.tr/tr/gundem/irakin-kuzeyinde-1-asker-sehit-oldu-2-asker-yaralandi/3126801,"Ankara MSB'den yapılan açıklamada, şunlar kaydedildi: ""Irak Kuzeyi harekat bölgesinde 3 Şubat 2024 tarihinde bölücü terör örgütü mensupları tarafından yapılan taciz atışı sonucu kahraman silah arkadaşımız Piyade Uzman Çavuş Kadir Dingil şehit olmuş, iki kahraman silah arkadaşımız yaralanmıştır. Yaralılarımız derhal hastaneye sevk edilerek tedavilerine başlanmıştır. Bizleri derin bir acı ve üzüntüye boğan bu olayda hayatını kaybeden aziz şehidimize Allah'tan rahmet, kederli ailesine, Türk Silahlı Kuvvetleri ile asil milletimize başsağlığı ve sabır, yaralılarımıza da acil şifalar dileriz."" Milli Savunma Bakanı Yaşar Güler de şehit Piyade Uzman Çavuş Kadir Dingil için başsağlığı mesajı yayımladı. pic.twitter.com/BjU0FD2sPH — T.C. Millî Savunma Bakanlığı (@tcsavunma) February 3, 2024 Şehit Piyade Uzman Çavuş Kadir Dingil'in Osmaniye'deki ailesine acı haber verildi Merkeze bağlı Çona köyündeki babaevine giden askeri yetkililer, şehidin babası Mehmet ve annesi Nadiye Dingil'e şehadet haberini ulaştırdı. Babaevine ve evin bulunduğu sokağa Türk bayrakları asıldı. Şehidin ve ailenin yakınları, taziye için şehidin babaevine geldi. Piyade Uzman Çavuş Kadir Dingil'in cenazesinin yarın düzenlenecek töreninin ardından toprağa verileceği öğrenildi. TBMM Başkanı Kurtulmuş'tan şehit Kadir Dingil için taziye mesajı Kurtulmuş, sosyal medya hesabından yaptığı paylaşımda, ""Irak'ın kuzeyinde gerçekleşen hain terör saldırısı sonucu şehit olan kahraman Mehmetçiğimiz Piyade Uzman Çavuş Kadir Dingil'e Cenab-ı Allah'tan rahmet; ailesine ve yakınlarına sabır, yaralı askerlerimize de acil şifalar diliyorum. Aziz milletimizin başı sağ olsun."" ifadelerine yer verdi. Irak'ın kuzeyinde gerçekleşen hain terör saldırısı sonucu şehid olan kahraman Mehmetçiğimiz Piyade Uzman Çavuş Kadir Dingil’e Cenâb-ı Allah’tan rahmet; ailesine ve yakınlarına sabır, yaralı askerlerimize de acil şifalar diliyorum. Aziz milletimizin başı sağ olsun. 🇹🇷 — Numan Kurtulmuş (@NumanKurtulmus) February 3, 2024 "
https://www.aa.com.tr/tr/gundem/cumhurbaskani-erdogan-iskenderun-devlet-hastanesinin-acilisini-yapacak/3126793,"Istanbul ""Erdoğan Dijital Medya"" hesabından yapılan paylaşımda, ""Cumhurbaşkanımız Recep Tayyip Erdoğan, bugün İskenderun Devlet Hastanesi'nin açılışını gerçekleştirecek."" ifadesine yer verildi. Cumhurbaşkanımız @RTErdogan , bugün İskenderun Devlet Hastanesi'nin açılışını gerçekleştirecek. • 200 yatak kapasitesi • 17 bin metrekare kapalı alan • 7 ameliyathane, 42 poliklinik pic.twitter.com/kTUgRt11rE — Erdoğan Dijital Medya (@RTEdijital) February 3, 2024 Hastanenin görsellerine yer verilen paylaşımda, 200 yatak kapasitesine ve 17 bin metrekare kapalı alan sahip hastanede, 7 ameliyathane ve 42 poliklinik bulunduğu belirtildi. "
https://www.aa.com.tr/tr/gundem/kocaelide-bir-fabrikada-cikan-yangin-kontrol-altina-alindi/3126783,"Kocaeli Pelitli Mahallesi Sanayi Sokak'ta çeşitli kimyasal maddelerin üretimi yapılan fabrikada, henüz bilinmeyen nedenle yangın çıktı. İhbar üzerine olay yerine Kocaeli Büyükşehir Belediyesi ile OSB'lere bağlı çok sayıda itfaiye görevlisi, AFAD, sağlık ile Çevre, Şehircilik ve İklim Değişikliği İl Müdürlüğü ekibi sevk edildi. Fabrikada, üretimde kullanılan bazı kimyasal maddeler de çalışanlarca buradan uzaklaştırıldı. Yangın, itfaiye ekiplerinin yoğun çalışmasıyla kontrol altına alındı. Ekiplerin fabrikadaki soğutma çalışmaları sürüyor. Vali Seddar Yavuz, AA muhabirine, yangın ihbarı üzerine bütün ekiplerin olay yerine sevk edildiğini belirterek, ""Yangınla ilgili herhangi bir yaralanma, etkilenme söz konusu değil. Bütün ekipler bölgede. Çevre açısından, Çevre Müdürlüğü ekipleri hepsi yönlendirildi."" dedi. Yavuz, ekiplerin yoğun çalışmasıyla, yangının diğer fabrikalara sıçramasının engellendiğini vurgulayarak, ""Yangın kontrol altına alındı. Çevreye de herhangi bir olumsuz etkisi olmadı. İnsan sağlığı açısından da ölçümleri titizlikle yapıldı."" ifadesini kullandı. "
https://www.aa.com.tr/tr/gundem/cumhurbaskani-erdogan-trabzonda-belediye-baskan-adaylari-tanitim-torenine-telefonla-baglandi/3126782,"Trabzon Beşirli Çok Amaçlı Spor Salonu'nda düzenlenen törene, AK Parti Genel Başkan Yardımcısı Yusuf Ziya Yılmaz'ın telefonundan katılan Erdoğan, ""Sevgili hemşehrilerim, İstanbul'dan sizlere en kalbi duygularla selam ve sevgilerimi gönderiyorum. Trabzon aday tanıtım toplantısının çok çok güçlü geçtiğinin haberlerini aldım ve inanıyorum ki 31 Mart gecesi Trabzon çok daha farklı bir şahlanışla yoluna devam edecektir."" dedi. Erdoğan, ""Bunun için gerek ana kademe, gerek kadın kolları, gerek gençlik kollarının şu kalan 53 günde çok çok iyi çalışacağından eminim. Buna hazır mıyız? Öyleyse durmak yok, yola devam."" ifadesini kullandı. "
https://www.aa.com.tr/tr/gundem/emine-erdogan-sanayide-su-verimliligi-is-birligi-protokolunun-hayirli-olmasini-diledi/3126772,"İstanbul Cumhurbaşkanı Recep Tayyip Erdoğan'ın eşi Emine Erdoğan, X sosyal medya hesabından, Tarım ve Orman Bakanı İbrahim Yumaklı'nın, Tarım ve Orman Bakanlığı ile Sanayi ve Teknoloji Bakanlığı arasında sanayide kullanılan suya yönelik kayıpların azaltılması ve tasarrufun sağlanması amacıyla imzalanan ""Sanayide Su Verimliliği"" protokolüne ilişkin gönderisini alıntılayarak bir paylaşımda bulundu. Su Verimliliği Seferberliği kapsamında Tarım ve Orman Bakanlığımız ile Sanayi ve Teknoloji Bakanlığımız arasında imzalanan “Sanayide Su Verimliliği İş Birliği Protokolü”nün hayırlı olmasını diliyorum. Bu önemli iş birliği doğrultusunda hazırlanan sektörel su verimliliği… https://t.co/EezVU9Q8lB — Emine Erdoğan (@EmineErdogan) February 3, 2024 Emine Erdoğan, paylaşımında şu ifadelere yer verdi: ""Su verimliliği seferberliği kapsamında Tarım ve Orman Bakanlığımız ile Sanayi ve Teknoloji Bakanlığımız arasında imzalanan Sanayide Su Verimliliği İş Birliği Protokolü'nün hayırlı olmasını diliyorum. Bu önemli işbirliği doğrultusunda hazırlanan sektörel su verimliliği rehberleri ile yüzde 50'ye yakın su kazanımı sağlanması hedefleniyor. Sanayi ve Teknoloji Bakanlığımızın suyu verimli kullanan işletmelere yönelik başlattığı TSE 'Su Verimliliği Yönetim Sistemi' belgelendirme faaliyetini de bu anlamda faydalı buluyor, başarılı sonuçlara vesile olmasını temenni ediyorum."" "
https://www.aa.com.tr/tr/gundem/disisleri-bakani-fidan-suudi-arabistanli-mevkidasiyla-gazzedeki-son-durumu-gorustu/3126745,"Ankara Diplomatik kaynaklardan edinilen bilgiye göre, Fidan ile bin Ferhan telefon görüşmesi gerçekleştirdi. Görüşmede, Gazze'deki son durum ve bölgesel gelişmeler ele alındı. "
https://www.aa.com.tr/tr/gundem/cumhurbaskani-erdogan-hatay-egitim-ve-arastirma-hastanesinin-acilisini-gerceklestirecek/3126742,"İstanbul ""Erdoğan Dijital Medya"" hesabından yapılan paylaşımda, ""Cumhurbaşkanımız Recep Tayyip Erdoğan, bugün Hatay Eğitim ve Araştırma Hastanesi'nin açılışını gerçekleştirecek."" ifadesine yer verildi. Cumhurbaşkanımız @RTErdogan , bugün Hatay Eğitim ve Araştırma Hastanesi'nin açılışını gerçekleştirecek. • 550 yatak kapasitesi • 12 ameliyathane, 76 poliklinik • 2 anjiyo, 2 MR, 13 röntgen cihazı • 65 bin 350 metrekare kapalı alan, 1 helikopter pisti pic.twitter.com/OjGTwIizmF — Erdoğan Dijital Medya (@RTEdijital) February 3, 2024 Paylaşımda, 550 yatak kapasiteli 65 bin 350 metrekare kapalı alana sahip hastanede, 76 poliklinik, 12 ameliyathane, 2 anjiyo, 2 MR ve 13 röntgen cihazı ile bir helikopter pisti bulunduğu belirtildi. "
https://www.aa.com.tr/tr/gundem/kandile-yonelik-hava-harekatinda-2-pkkli-terorist-etkisiz-hale-getirildi/3126703,"Ankara MSB'nin sosyal medya hesabından yapılan paylaşımda, ""Teröristler için kaçacak yer yok, hiçbir yer onlar için güvenli değil! Irak'ın kuzeyindeki Kandil bölgesinde tespit edilen 2 PKK'lı terörist hava harekatı ile etkisiz hale getirildi. Operasyonlarımız hız kesmeden devam edecek."" ifadeleri kullanıldı. Teröristler için kaçacak yer yok, hiçbir yer onlar için güvenli değil! Irak’ın kuzeyindeki Kandil bölgesinde tespit edilen 2 PKK'lı terörist hava harekâtı ile etkisiz hâle getirildi. Operasyonlarımız hız kesmeden devam edecek. #MillîSavunmaBakanlığı pic.twitter.com/wz1qPcvbqO — T.C. Millî Savunma Bakanlığı (@tcsavunma) February 3, 2024 "
https://www.aa.com.tr/tr/gundem/cumhurbaskanligi-iletisim-baskanligi-afet-iletisim-sempozyumu-duzenleyecek-/3126673,"Ankara Asrın Felaketinin birinci yılı kapsamında Ankara'da düzenlenecek sempozyuma, afet, kriz yönetimi ve iletişim alanında çok sayıda uzman, akademisyen, yazar ve gazeteci katılacak. Açılış konuşmasını İletişim Başkanı Fahrettin Altun'un yapacağı sempozyumda, Cumhurbaşkanlığı Strateji ve Bütçe Başkanı İbrahim Şenel ile AFAD Başkanı Okay Memiş de sunum gerçekleştirecek. Programda, Afet İletişimi Yönetimi ve Koordinasyonu, Kriz iletişiminde Dezenformasyonla Mücadele, Afet iletişiminde Ulusal ve Yerel Medyanın Fonksiyonu, Doğal Afetlerde Kamu Yararına Yayıncılık ve Medya Etiği ile Sosyal Medya ve Yurttaş Gazeteciliği konuları ele alınacak. "
https://www.aa.com.tr/tr/gundem/kafes-35-operasyonunda-teror-orgutu-deas-uyesi-34-supheli-yakalandi/3126666,"Ankara Yerlikaya, sosyal medya hesabından yaptığı paylaşımda, devletin nefesinin, terör ve iş birlikçilerinin, organize suç örgütlerinin, zehir tacirlerinin ve suç odaklarının enselerinde olmaya devam edeceğini bildirdi. 7️⃣ İlde eş zamanlı olarak düzenlenen “KAFES-35” operasyonuyla haklarında İnterpol’ün 🟥 Kırmızı Bülten ve ❌ Difüzyon Mesajı (Acil Yakalama Mesajı) ile arama kaydı bulunan 3️⃣4️⃣ Yabancı Uyruklu DEAŞ Terör Örgütü Üyesi şüpheli yakalandı❗️ Aziz Milletimizin Bilmesini İsterim ki;… pic.twitter.com/jqW7fpguwu — Ali Yerlikaya (@AliYerlikaya) February 3, 2024 Emniyet Genel Müdürlüğü İstihbarat Başkanlığı ve Terörle Mücadele Daire Başkanlığı koordinesinde yürütülen çalışmalarda, aralarında kırmızı bültenle arananların da bulunduğu şüphelilere yönelik operasyonlar düzenlendiğini kaydeden Yerlikaya, ""İstanbul'da 13, Kocaeli'de 9, Yalova'da 8, Kayseri'de 1, Bursa'da 1, Düzce'de 1, Yozgat'ta 1 şüpheli yakalandı."" ifadesini kullandı. Operasyonlarda ruhsatsız tabancalar, çok miktarda döviz ve dijital materyale el konulduğunu belirten Yerlikaya, operasyonları gerçekleştiren polisleri de tebrik etti. Bakan Yerlikaya'nın paylaşımında, operasyona ait görüntüler de yer aldı. "
https://www.aa.com.tr/tr/gundem/cumhurbaskani-erdogan-hatayda-yapilan-7-bin-275-konutu-hak-sahiplerine-teslim-edecek/3126665,"İstanbul Deprem konutlarının ilk etabı hak sahiplerine teslim ediliyor ""Erdoğan Dijital Medya"" hesabından yapılan paylaşımda, ""Cumhurbaşkanımız Recep Tayyip Erdoğan, bugün Hatay'da yapımı tamamlanan 7 bin 275 konutu hak sahiplerine teslim edecek."" ifadeleri kullanıldı. Cumhurbaşkanımız @RTErdogan , bugün Hatay'da yapımı tamamlanan 7 bin 275 konutu hak sahiplerine teslim edecek. pic.twitter.com/Fz2bVRnJQC — Erdoğan Dijital Medya (@RTEdijital) February 3, 2024 Paylaşımda, yapımı tamamlanan konutların görsellerine de yer verildi. "
https://www.aa.com.tr/tr/gundem/kahramanmaras-gaziantep-malatya-ve-kiliste-26-bin-253-afet-konutunun-kurasi-cekilecek/3126645,"Gaziantep ❮ ❯ Kahramanmaraş, Gaziantep, Malatya ve Kilis'te 26 bin 253 afet konutunun kurası çekilecek Merkez üssü Pazarcık ve Elbistan ilçeleri olan 6 Şubat'taki 7,7 ve 7,6 büyüklüğündeki depremlerde Kahramanmaraş'ta 53 bin 945 bina ""yıkık"", ""acil yıkılacak"", ""ağır hasarlı"" ve ""orta hasarlı"" olarak kaydedildi. Bu kapsamda Çevre, Şehircilik ve İklim Değişikliği Bakanlığı bünyesinde yer alan TOKİ ve Yapı İşleri Genel Müdürlüğü tarafından hem kent merkezinde hem de kırsal mahallelerdeki afetzedeler için depremin hemen ardından konut yapımı için başlatılan çalışmalar sürüyor. Deprem konutlarının ilk etabı hak sahiplerine teslim ediliyor TOKİ tarafından kentte yapılması planlanan yaklaşık 46 bin konuttan, ihalesi gerçekleştirilen 21 bin 680 konut etaplar halinde inşa ediliyor. Tünel kalıp sistemiyle yapılan konutların bulunduğu bölgelerde çocuk oyun ve spor alanları, okul, cami, otopark, yeşil alanlar ve dükkanlar da bulunuyor. Fotoğraf: Hakan Burak Altunöz/AA Yapı İşleri Genel Müdürlüğünce de 204 mahallede yapılması planlanan 9 bin 576 köy tipi afet konutunun ihalesi gerçekleştirildi, bunlardan 314'ü hafif çelik diğerleri ise betonarme konut olarak yapılıyor. Yoğun bir çalışma sonrası hak sahiplerine verilmek üzere hazır hale getirilen 8 bin 124'ü TOKİ, 1167'si kırsal olmak üzere 9 bin 291 afet konutunun kurasının şubat ayı içerisinde çekilecek. Depremin merkez üssü: Pazarcık 6 Şubat'ta büyüklüğü 7,7 olan ilk depremin merkez üssü olan Pazarcık'ta, depremler nedeniyle 7 bin 91 bağımsız bölümden oluşan 2 bin 655 bina ""yıkık"", ""acil yıkılacak"", ""ağır hasarlı"" ve ""orta hasarlı"" olarak kaydedildi. Çevre, Şehircilik ve İklim Değişikliği Bakanlığı ile AFAD koordinesinde, ""Türkiye Tek Yürek"" kampanyası çerçevesinde Pazarcık'ta evleri yıkılan veya ağır hasar gören afetzedelerin barınma ihtiyacını karşılamak için başlatılan çalışmalar sürüyor. Depremlerin ardından Pazarcık'ta yer tahsisi yapılan iki mahallede başlatılan TOKİ konutlarının bir kısmı tamamlandı. İlçede yapımı tamamlanan 839 TOKİ konutu ile 160 köy evi şubat ayında hak sahiplerine teslim edilecek. İhalesi yapılan diğer konutların yapımı ise devam ediyor. İkinci depremin merkez üssü: Elbistan 6 Şubat'ta büyüklüğü 7,6 olan ikinci depremin merkez üssü Elbistan'da da yaşanan sarsıntılar nedeniyle 8 bin 576 bağımsız bölümden oluşan 1279 bina ""yıkık"", ""acil yıkılacak"", ""ağır hasarlı"" ve ""orta hasarlı"" olarak tespit edildi. Depremler nedeniyle evini kaybedenler için başlatılan konut çalışmasında yapımı tamamlanan 1538 TOKİ konutu ve 269 köy evi, kura çekilişinin ardından hak sahiplerine teslim edilecek. Kahramanmaraş Valisi Mükerrem Ünlüer, AA muhabirine, kentte 53 bini aşkın binanın hasar gördüğünü söyledi. Çalışmaların devam ettiğini bildiren Ünlüer, ""İlimizde 46 bin konutun yapılmasını planladık. Bunların 30 binini TOKİ kanalıyla merkezlere, 15 binini de köylere yapacağız. Şu an itibarıyla 32 bin konutumuzun yapımı devam ediyor. Yakında yaklaşık 10 bin konutumuzun hak sahibi vatandaşlarımıza teslimatını yapacağız."" diye konuştu. Elbistan ilçesinde TOKİ ve köy evi olmak üzere 1807 konutu teslim edeceklerini anlatan Ünlüer, Pazarcık'ta da yaklaşık bin konutun hazır olduğunu ifade etti. Kahramanmaraş'ın ilçelerine göre kurası çekilecek TOKİ'nin kalıcı konut sayıları şöyle: İLÇELER TOKİ KONUT SAYISI Elbistan 1538 Pazarcık 839 Afşin 1548 Dulkadiroğlu ve 12 Şubat 2286 Göksun 863 Türkoğlu 1050 Kahramanmaraş'ın ilçelerine göre teslim edilecek köy tipi afet evlerinin sayısı şöyle: İLÇELER KÖY KONUT SAYISI Elbistan 269 Pazarcık 160 Afşin 37 Dulkadiroğlu ve 12 Şubat 129 Göksun 128 Türkoğlu 374 Çağlayancerit 50 Nurhak 20 Gaziantep'te çalışmalar sürüyor Gaziantep'te de evleri yıkılan veya ağır hasar gören afetzedelerin barınma ihtiyacının kalıcı olarak giderilmesi için başlatılan çalışmalar kapsamında kentte ihalesi yapılan 25 bin 700 konut etaplar halinde yükseliyor. Bu konutlardan tamamlanan 10 bin TOKİ ve köy evi şubat ayı içerisinde çekilecek kuranın ardından hak sahiplerine teslim edilecek. Depremden en çok etkilenen Nurdağı ve İslahiye ilçelerinde ise yapımı tamamlanan 133 ticarethane hak sahiplerine teslim edildi, 203 ticarethanenin de yapımı devam ediyor. Malatya'da 6 bin 181 deprem konutunun kurası çekilecek Kahramanmaraş merkezli 6 Şubat'taki depremlerin yıkıma neden olduğu Malatya'da, yapımı tamamlanan afet konutlarından 6 bin 181'inin kurası bu ay içerisinde çekilecek. Malatya merkez ve ilçelerinde de etaplar halinde afet konutları yükselirken, konutların bir kısmı tamamlandı. Mart ayında temelleri atılan ve hummalı bir çalışma yürütülen kent genelinde kaba inşaatları tamamlanan, dış cephe işlemleri, kapı, pencere ve mutfak dolapları takılan, çevre düzenlemesi yapılan konutlar kurayla hak sahiplerine teslim edilecek. Bu kapsamda ilk etapta temeli atılan 14 bin 636 TOKİ konutundan yapımı tamamlanan 5 bin 140'ı, köy evlerinden ise 1041'i bu ay içerisinde çekilecek kurayla sahiplerine teslim edilecek. Depremin en çok etkilediği kentler arasında yer alan Malatya'ya toplamda 77 bin 717 çok katlı afet konutu, 25 bin 302 de köy evi inşa edilecek. Kilis'te 781 ev teslim edilecek Kilis'te de kalıcı deprem konutlarının yapımında sona gelindi. Depremler nedeniyle Kilis'te 457 bina yıkıldı, 151 bina ise acil yıkılacak olarak tespit edildi. 1926 binanın ağır hasarlı, 488 binanın orta hasarlı olarak kayıtlara geçtiği kentte, yıkım ve enkaz kaldırma çalışmalarında yüzde 97 seviyesine ulaşıldı. Depremzedeler için TOKİ tarafından merkezde 2 etap halinde yapılan 1854 afet konutundan yapımı tamamlanan 645'i, köy evlerinde ise 136'sı bu ay çekilecek kurayla hak sahiplerini verilecek. "
https://www.aa.com.tr/tr/gundem/bakan-guler-silahli-kuvvetlerimizin-ustun-techizat-ve-sistemlerle-donatilmasi-yegane-hedefimizdir/3126635,"Ankara Bakan Güler, Cumhurbaşkanlığı Savunma Sanayii Başkanlığı Nuri Demirağ Konferans Salonu'nda düzenlenen ""Kara Füze Sistemleri İmza Töreni""ne katıldı. Güler, buradaki konuşmasında, anlaşmalar kapsamında üretilen değişik çap ve özelliklerdeki sistemlerin ordunun ihtiyaçlarını karşılayarak harekat, imkan ve kabiliyetlerini artıracağına olan inancının tam olduğunu belirtti. Yıllar önce hayal olan birçok savunma sanayi ürününün artık Türkiye'nin kendi imkanlarıyla tasarlanıp üretildiğine dikkati çeken Güler, ""Ayrıca yerli ve milli ürünlerimiz çok sayıda kardeş ve dost ülkeye ihraç edilerek onların da ihtiyaçlarını karşılıyoruz. Bu sayede ülke ekonomimize de ciddi kazançlar temin ediliyor."" şeklinde konuştu. Bakan Güler, yerli ve milli savunma sanayinin birçok ülkeyle ilişkilerin geliştirilmesi ve işbirliğin arttırılması hususunda önemli katkılar sağladığına işaret ederek, şöyle konuştu: ""Gururla ifade etmeliyim ki, savunma sanayi ekosistemimiz, güçlü altyapısı ve ileri teknolojisiyle uluslararası sektöre de yön veren bir konuma ulaşmıştır. Ülkemiz yapılan her türlü engellemeye, uygulanan gizli ve açık ambargolara rağmen başta Sayın Cumhurbaşkanımızın ortaya koyduğu yüksek irade ve stratejik vizyon ile tüm zorluklara meydan okudu ve muhteşem bir hikaye yazdı. Şu ana kadar elde ettiğimiz tüm bu başarılar daha büyük hedeflere emin adımlarla ilerleyeceğimizin de en açık göstergesidir."" ""Güçlü bir Silahlı Kuvvetlere sahip olmamız hayati öneme haizdir"" Başta yakın coğrafya olmak üzere tüm dünyada çoklu krizlerin, çatışmaların arttığı, hatta savaşlara dönüştüğü bir sürece şahit olunduğuna vurgu yapan Yaşar Güler, şöyle devam etti: ""Bu kaotik ortam, risk ve tehlikeler, her zamankinden daha öngörülemez hale gelmiştir. Dolayısıyla bu hassas dönemde ülkemizin hakkını ve hukukunu korumak için güçlü bir Silahlı Kuvvetlere sahip olmamız hayati öneme haizdir. Bu anlayışla binlerce yıllık şanlı mazisiyle dünyadaki emsalleri arasında seçkin ve saygın bir konuma sahip olan Kara Kuvvetlerimizi daha modern, daha etkin ve daha güçlü kılmak için çalışmalarımızı yoğun şekilde gayretle sürdürüyoruz. Bu çalışmalarımızın bir yansıması olarak bugün de 4 önemli füze sistemimizin tedarik sözleşmelerini imzalıyoruz."" Bakan Güler, imzalanan sözleşme kapsamında Türk Silahlı Kuvvetlerinin envanterine girecek silah sistemleri dolayısıyla gurur duyduğunu belirterek, ""Bu ürünler yurt içi ve sınır ötesinde başta terörle mücadele olmak üzere yoğun ve kapsamlı faaliyetler icra eden Kara Kuvvetlerimize çok değerli katkılar sağlayacaktır."" ifadesini kullandı. ""Yerli ve milli savunma sanayimizi bekamızın ayrılmaz bir parçası olarak görüyoruz"" Milli Savunma Bakanı Güler, ordunun envanterine kazandırdıkları sistemlerin ne kadar kritik ve gerekli olduğunun, savunma ve güvenlik konularının her geçen yıl daha fazla önem kazandığı son günlerde daha da ön plana çıktığını vurguladı. Güler, ""Bir yandan ülkemizin ve asil milletimizin güvenlik ve huzuru için her türlü tedbiri proaktif bir şekilde alırken, yerli ve milli savunma sanayimizi de bekamızın ayrılmaz bir parçası olarak görüyoruz."" dedi. Bakan Güler, savunma sanayi ürünleri üretilirken, değişim ve yeniliklere hızlıca uyum sağlanması, modern teknolojiye entegre şekilde geliştirilmesi, üretim, imkan ve kapasitelerinin en üst seviyeye çıkartılması, ayrıca alanda istihdam edilecek donanımlı ve yeterli sayıda personele sahip olunması gibi olgularla ulaşılan seviyenin önemine de dikkati çekti. Durmadan, yorulmadan daha çok çalışma, daha çok üretme mecburiyetinde olduklarını söyleyen Güler, şöyle konuştu: ""Kaybedecek, boşa harcayacak tek bir günümüz dahi yok. Bu anlayışla başta Savunma Sanayii Başkanlığımız olmak üzere tüm paydaşlarımızla güçlü işbirliğimizi sürdürüyoruz. Cumhuriyetimizin ikinci asrında ve Türkiye Yüzyılı hedeflerimiz doğrultusunda Silahlı Kuvvetlerimizin üstün teçhizat ve sistemlerle donatılması ve savunma sanayi endüstrimizin tüm dünya çapındaki etkisi ve pazar payının geliştirilmesi yegane hedefimizdir."" ""TSK milletin hak ve menfaatlerini kararlılıkla korumaya devam ediyor"" Genelkurmay Başkanı Orgeneral Metin Gürak da son yıllarda dünyada ve bölgede yaşanan gelişmelerin yarattığı risk, tehdit ve belirsizlik ortamının güçlü bir Silahlı Kuvvetlere sahip olunmasına yönelik gerekliliği artırdığına dikkati çekti. Gürak, ""Bu kapsamda gücünü asil milletimizin sevgisi, güveni ve duasından alan, mazisi şan ve şeref dolu kahraman Türk Silahlı Kuvvetlerimiz, başta terörle mücadele harekatı olmak üzere, hudut hattında ve hudut ötesinde, mavi ve gök vatanımızda, dünyanın farklı coğrafyalarında ülkemizin ve asil milletimizin güvenini sağlamakta, hak ve menfaatlerini kararlılıkla korumaya devam etmektedir."" ifadelerini kullandı. Orgeneral Gürak, Kara Kuvvetleri Komutanlığının Türk Silahlı Kuvvetlerinin ayrılmaz bir parçası olduğuna vurgu yaparak, şunları kaydetti: ""Savunma sanayimiz, Sayın Cumhurbaşkanımızın liderliği, teşvik ve desteğiyle, artan millilik ve yerlilik oranıyla, son yıllarda çok önemli projeler gerçekleştirerek, silahlı kuvvetlerimize başta ana muharebe platformları, hava savunma sistemleri, insansız hava araçları, sensör ve mühimmat sistemleri olmak üzere bir çok alanda yeni yetenekler kazandırmış ve bu çalışmalarını artan bir ivme ile sürdürmeye devam etmektedir."" ""Kara Kuvvetleri görevlerini üstün disiplin anlayışıyla sürdürüyor"" İmza törenine katılan Kara Kuvvetleri Komutanı Orgeneral Selçuk Bayraktaroğlu ise Kara Kuvvetleri Komutanlığının Türk Silahlı Kuvvetleri'nin en önemli gücü olduğunu vurguladı. Bayraktaroğlu, sorumluluklarının bilincinde olduklarını, nitelikli personel ve üstün teknolojik yetenekler sayesinde, yurdun güvenliğinin yanı sıra milletin hak ve menfaatlerini korumak için gece gündüz demeden üstün disiplin anlayışıyla görevlerine devam ettiklerini söyledi. Türk Silahlı Kuvvetlerinin farklı coğrafyalarda üstlendiği vazifeleri başarıyla yerine getirmesinde, yerli ve milli imkanlarla üretilen silah sistemlerinin büyük bir katkı sağladığını belirten Bayraktaroğlu, ""Özellikle Kara Kuvvetlerinin kullandığı yerli ve milli savunma sanayimizin ürünü olan sistemler kendini muharebe sahasında ispat etmiş, muharebenin seyrini değiştirerek ezber bozmuş ve kuvvet çarpanı olduğunu göstermiştir."" ifadelerini kullandı. ""Füze sistemlerinin envantere girecek olması son derece önemli"" Orgeneral Bayraktaroğlu, alçak ve orta irtifa hava savunma sistemlerinin envantere girmesinin kritik birlik, tesis ve kara unsurlarının korunmasında büyük bir etki sağladığına dikkati çekti. Kara Kuvvetlerini, güncel ve gelebilecek tehditlere karşı milli savunma sanayinin desteği ile güçlendirdiklerine vurgu yapan Bayraktaroğlu, şöyle devam etti: ""Gücümüze güç katan ateş destek sistemlerinin üstün versiyonu olan füze sistemlerinin kısa süre sonra envantere girecek olması son derece önemlidir. Bu kapsamda geliştirilen TAYFUN füzesi ve TRG-230 füzelerini muharebe sahasının derinliğindeki yüksek öncelikli taktik, operatif ve stratejik hedeflerin hassas angajman ile ilk atışta etkisiz hale getirilmesi, KARAOK projesiyle komando birliklerimize 'at-unut' özelliğine sahip milli modern güdümlü tank savaş silahı yeteneği kazandırarak harekat etkinliğinin arttırılması ve taşınabilir yeni nesil tanksavar silahıyla muharebe etkinliğinin artırılması, halen kullandığımız silah sisteminden daha iyi, daha kaliteli ve daha kullanışlı olan SUNGUR Hava Savunma Füze Sistemi'yle nokta hava savunma kapsamında tehditlerin bertaraf edilmesi ve kademeli hava savunma şemsiyesine katkı sağlanması hedeflenmektedir."" Orgeneral Bayraktaroğlu, imzalanan sözleşme sonrasında Türk Silahlı Kuvvetleri'nin envanterine alınacak füze sistemlerinin muharebe sahasında ellerini güçlendireceğine dikkati çekerek, milli menfaatlerin korunmasında, bölgesel barış ve istikrara daha fazla katkı sunulmasına imkan sağlayacak projelerin ülkeye kazandırılmasından da gurur duyduklarını ifade etti. Savunma Sanayii Başkanı Görgün: Türkiye'nin savunma sanayisinde elde ettiği gelişme dünyanın dikkatini çekiyor ANKARA (AA) - Cumhurbaşkanlığı Savunma Sanayii Başkanı Haluk Görgün de buradaki konuşmasında, savunma sanayinde ulaşılan başarılara işaret ederek, ""Türkiye'nin savunma sanayisinde elde ettiği gelişme, Cumhurbaşkanı Recep Tayyip Erdoğan'ın ortaya koyduğu destekle bütün dünyanın dikkatini çekiyor."" ifadesini kullandı. Savunma sanayisi alanında çalışan herkesin elinden gelenin en iyisini akıl ve alın teriyle yaptığını dile getiren Görgün, şöyle konuştu: ""Oluşturduğumuz, ürettiğimiz, ihraç ettiğimiz kara, deniz, hava platformları ve bunların üzerinde kullanılan faydalı yükler, mühimmatlar. Sadece platform üretmek, sadece bu platformda kullanılan unsurları üretmek yetmiyor, bunların birbiriyle koordineli çalışmasını ve ihtiyaç duyulduğu şekilde kullanılmasını kolaylaştıran sistemleri temin edebilmek ciddi emek gerektiriyor."" SSB Stratejik Sistemler ve Uzay Daire Başkanı Hacı Ömer Karakuzu ise sözleşmeleri imzalanan TAYFUN, TRG-230, SUNGUR, KARAOK füze sistemleri hakkında bilgi verdi. Karakuzu, ""Var olduğu binlerce yıldır kutsal bayrağımızın özgürce dalgalanmasını sağlayan, milletimize huzur, dostlarımıza güven, düşmanlarımıza korku salan, şanlı, yenilmez, cesur, güçlü, kahraman Türk Silahlı Kuvvetlerimize sistemlerimiz hayırlı olsun."" değerlendirmesinde bulundu. ""Bu tip sistemlerin hayata geçirilmesi büyük bir irade gerektiriyor"" ROKETSAN Genel Müdürü Murat İkinci de şirketin, söz konusu füze sistemlerini yerli ve milli imkanlarla geliştirmenin haklı gururunu taşıdığını ifade etti. İkinci, ""Bu tip sistemlerin hayata geçirilmesi çok büyük bir teknoloji, azim ve irade gerektiriyor."" dedi. TAYFUN füzesinin, yurt dışına bağımlılığı ortadan kaldıracak bir sistem olduğuna dikkati çeken İkinci, TRG-230 füze sisteminin ise salgın döneminde, Türk Silahlı Kuvvetlerinin talebi doğrultusunda geliştirilerek sahaya sürüldüğünü söyledi. İkinci, SUNGUR Hava Savunma Füze Sistemi'nin, dünyadaki muadillerinden çok daha üst teknolojilere sahip olduğuna, KARAOK'un ise modern orduların olmazsa olmazları arasında yer aldığını anlattı. İmza töreni sonrası Cumhurbaşkanlığı Savunma Sanayii Başkanı Haluk Görgün, Milli Savunma Bakanı Güler'e ""TAYFUN Füze Sistemi""nin maketini hediye etti. "
https://www.aa.com.tr/tr/gundem/yapilarin-sigorta-policeleri-deprem-tehlike-sinifi-dikkate-alinarak-hazirlanabilecek/3126629,"Edirne Trakya Üniversitesi ev sahipliğinde düzenlenen bir sempozyum için Edirne'ye gelen Kocaeli Üniversitesi Jeofizik Mühendisliği Sismoloji Ana Bilim Dalı Öğretim Üyesi Doç. Dr. Ergin Ulutaş ve Jeoloji Mühendisliği Bölümü Öğretim Üyesi Doç. Dr. Özkan Coruk, geliştirilen AR-GE tabanlı çalışmayı AA muhabirine anlattı. Projeyle binalarda hasara neden olan zemin etkisi, faya uzaklık, topoğrafik eğim, yerel jeolojik özellikler, yer altı suyu seviyesi, deprem ivmesi gibi pek çok etki bir arada değerlendirilecek. Yapılacak çalışmayla bina hasarının oluşmasına neden olan deprem ve zemin etkilerinin modellenmesi sağlanacak. Hazırlanan sonuç haritası ile adres tabanlı sorgulama yapılarak ilgili adresteki parsel zemini için belirlenen ""Deprem Tehlike Sınıfı"" dikkate alınacak ve çıkan veriye göre sigorta poliçeleri her risk özelinde farklı içerik ve şartlar ile oluşturulacak. Doç. Dr. Ergin Ulutaş, yer bilimiyle elde edilen bilgilerin sigorta firmaları tarafından kullanılmasına yönelik bir sistem geliştirdiklerini söyledi. Fay hattı ve çevresindeki yapılarda zemin koşullarının depreme dayanım açısından büyük önem arz ettiğini belirten Ulutaş, ""Yapıların inşasında uzman görüşlerinin alınması çok önemli. Depreme yönelik tüm parametreleri bir arada değerlendirebileceğimiz bir yöntem geliştirdik. Deprem ivmesinden de yararlandık. Çünkü bir bölgede deprem olduğunda belirli bir uzaklıktaki ivme değerleri değişebiliyor. Bu ivme değerlerinin değişmesi bina tasarımlarına etki ediyor. Bu tasarımların deprem yönetmeliğine uygun yapılıp yapılmadığı irdelenerek sonuç analizi yapılıyor."" diye konuştu. Kontrol mekanizması güçlenecek Doç. Dr. Özkan Coruk ise depreme dirençli kentler geliştirmek için ciddi bir kontrol mekanizmasına ihtiyaç duyulduğunu dile getirdi. Sigortacılık sektörünün yapıların doğru bir zemin üzerine kaliteli şekilde inşa edilmesinde önemli bir bileşen olduğuna dikkati çeken Coruk, ""Sigorta bu işin kontrolünü yaptığı zaman kişiler sigorta firmasına karşı sorumlu olur. Bu nedenle kişi bulunduğu bölgedeki sigortalama yöntemlerini dikkate alarak yerleşim ve yapılaşma kriterlerini değerlendirir."" dedi. Coruk, bu tarz bir çalışmanın Türkiye'de ilk kez yapıldığını, dünyanın farklı ülkelerindeki benzer örneklerde sigorta firmalarının poliçe oluştururken sertifikalı mühendislerin tanımladığı verilerden faydalandığını dile getirdi. Firmanın bir yapıyı depreme karşı sigortalarken, birçok parametre kullanılarak hazırlanan temel bir harita bilgisi üzerinden faydalanacağını anlatan Coruk, şunları kaydetti: ""Coğrafi Bilgi Sistemi üzerinde birçok parametreyi kullanarak bir harita oluşturduk. O haritadaki zemin koşullarını dikkate alıyor, yapı koşullarını değerlendirip poliçe oluşturuyoruz. Projede, tanımladığımız deprem risk değerlendirmesiyle poliçenin bütçesi belirleniyor. Bu proje iki şekilde katkı sağlıyor. Sigorta firması o yapının hangi koşuldaki zeminde inşa edildiğini ve deprem sırasında nasıl davranış göstereceğini biliyor ve ona göre sigorta primini oluşturuyor. Sigortayı yaptıran kişi ya da kurum da yapısının zemin özelliklerini dolaylı olarak öğrenmiş oluyor ve ona göre tedbirini alıyor. Buna göre yapısını güçlendirmeye gidebiliyor. Bu bir kontrol mekanizması, biz bunu hep devletten bekliyoruz ama bu tip sigortalama kurumlarının devreye girmesi otokontrolün oluşmasını sağlayacak. Baştan itibaren söylediğimiz dirençli kentler ve yapılarla depremde can ve mal kayıplarını en aza indirmiş olacağız."" Projenin bir yılda tamamlanarak firma tarafından kullanılmaya başlanması hedefleniyor. "
https://www.aa.com.tr/tr/gundem/depremlerde-27-yakinini-kaybetti-saglik-hizmetlerinin-aksamamasi-icin-gorevinin-basina-kostu/3126619,"Kahramanmaraş Geçen yıl 6 Şubat'ta meydana gelen depremlerde Kahramanmaraş'ta İl Sağlık Müdür Yardımcısı ve kurumun Destek Hizmetler Başkanı olarak görev yapan İbrahim Palabıyık, afette 27 yakınını kaybetmesine rağmen sağlık hizmetlerinin aksamaması için gösterdiği fedakarlıkla adından söz ettiriyor. Şu an Kahramanmaraş Sütçü İmam Üniversitesi (KSÜ) Sağlık Uygulama ve Araştırma Hastanesi Başmüdürü olarak görev yapan İbrahim Palabıyık, AA muhabirine, ilk depremde ailesiyle evde olduğunu ve onları güvenli bir yere bıraktıktan sonra görevinin başına, İl Sağlık Müdürlüğüne koştuğunu söyledi. İlk olarak Kriz Koordinasyon Merkezi'ne gittiğini ifade eden Palabıyık, ""Depremin ilk anında tabii hastanelerde iletişim altyapısı ve operatörlerin birçoğunun baz istasyonlarının devre dışı kalması nedeniyle iletişim altyapısı çökmüştü. Direk hastanelerle iletişim kurmaya ve hastanelerin durumuyla ilgili rapor almaya, hasar tespit çalışmalarına başladık. İkinci günü ilçelere çıktık, dolaşmaya başladık. Oradaki durumu tespit ettik, süreçlerle ilgili bilgi almaya başladık, eksikliklerini gidermeye çalıştık. Zor bir andı."" dedi. Palabıyık, depremlerde yakınlarını kaybetmenin üzüntüsünü yaşarken işini de eksiksiz yapmaya çalıştığını belirterek, şöyle konuştu: ""Biz de canlarımızı kaybetmiştik, bizim de içimiz ve ciğerimiz yanıyordu ama devletimiz bizden görev bekliyordu. Bize bu vatanı yurt yapan atalarımız Kurtuluş Savaşı'nda savaşmaya yakınını, eşini, dostunu, kardeşini, çocuğunu bırakıp gitmişlerdi. Bizim de bu afet savaşımızdı. Bizim cenazemiz de olsa çalışmak zorundaydık. Bu motivasyonla depremin ilk anından bugüne kadar hep çalıştık. Allah'a şükür o süreçler geçti gitti. Çok acı ve zor süreçlerdi. Benim özel bir durumum vardı. Depremde 27 yakınımı kaybettim. İçinde abim, kız kardeşim, yeğenlerimin olduğu birinci derece akrabalarımın şehadet haberlerini aldım. Abimin cenazesine katılamadım, kız kardeşiminkine katıldım. Yeğenlerimin bir kısmına katıldım, diğerlerine katılamadım çünkü o süreçte cenazelere katılmam burada birçok şeyi aksatabilirdi, hastanenin yakıtı bitebilirdi, ilaçla ilgili sorun olabilirdi. Bir sürü insanın canını kurtarabilirdik."" ""Çok zordu, kelimelerle anlatmak imkansız"" Palabıyık, destek ekipleri geldikten sonra kendisine görevi bırakabileceğini söylemelerine rağmen bu teklifi kabul etmediğini kaydetti. Palabıyık, ağabeyinin cenazesine katılamadığını anlatarak, ""Onu kelimelerle ifade edebilmek ve anlatabilmek mümkün değil, kelimeler kifayetsiz kalıyordu. Ben 90 gün kurumda kaldım. Sabah 8'de mesaimize başlıyorduk, gece 12-1'lere kadar kalıyordum. Personelimizi ekipler haline çalıştırıyorduk çünkü onların da yakınlarının yanında bulunması gerekiyordu. Çok zordu, kelimelerle anlatmak imkansız. Bizler burada afeti yaşadık, gördük."" ifadelerini kullandı. Acının hiçbir zaman hafiflemediğini sadece insanların buna alıştığını söyleyen Palabıyık, sözlerini şöyle tamamladı: ""İnşallah bir daha böyle bir afet yaşamayız. Yaralarımız yavaş yavaş sarılmaya başladı. Şehrimizde insanların barınma sorunları çözülmeye başlandı, normale dönmeye başladı. Bu biraz acılarımızın hafiflemesini sağlıyor. Unutamıyoruz ve unutmamız mümkün değil. 6 Şubat yaklaşıyor. O kadar yoğun bir duygusallık yaşıyoruz ki o geceyi nasıl yaşarız, o gece uyumamız mümkün değil. Her an kaybettiğimiz canlar aklımıza geldiğinde beton üzerine yıkılırken, enkazın altında beklerken nasıl acılar çektiler ve neler yaşadılar. Bu düşünceler bizim yaramızı kanatıyor."" "
https://www.aa.com.tr/tr/gundem/jandarma-depremin-merkez-ussunde-dogal-afetler-komuta-kontrol-merkezi-kurdu/3126599,"Kahramanmaraş Pazarcık ve Elbistan ilçeleri merkezli depremlerin ardından İçişleri Bakanlığı ve Jandarma Genel Komutanlığının talimatları doğrultusunda İl Jandarma Komutanlığı, 3 ay süren çalışmanın ardından ""Doğal Afetler Komuta Kontrol Merkezi""ni kurdu. Bugüne kadar sadece Jandarma Genel Komutanlığı bünyesinde bulunan yurt genelinde il bazında ilk defa kurulan merkez, olası afet sonrasında sürekli ve kesintisiz iletişim, bilginin tek elde toplanması gibi sağlıklı iletişimin kurulmasını hedefliyor. Muhabere Elektronik Bilgi Sistemler Okulu ve Eğitim Merkezi (MEBS) Şube Müdürü Üsteğmen Evran Altuğ Yıldırım, AA muhabirine, merkez sayesinde jandarma birimlerinin gelişmelerle ilgili bilgileri tek elden toplayacağını söyledi. Üsteğmen Yıldırım, bu sayede olaylara daha hızlı şekilde müdahale edilebileceğini, kriz ortamının sevk ve idaresinin daha düzenli yapılabileceğini belirterek, merkezin, jandarma unsurları ile diğer kurumlar arasında koordine ve iletişimin, kesintisiz sağlanıp afet sonrasının doğru şekilde yönetilebilmesi amacıyla oluşturulduğunu anlattı. ""Bilgi akışı kesintisiz olarak devam etmektedir"" Komuta merkezinin herhangi bir afet durumundan zarar görmeyecek ve gerektiğinde taşınabilecek şekilde dizayn edildiğini aktaran Yıldırım, şehir şebekesinin yetersiz kaldığı durumda jeneratörle elektrik enerjisinin kesintisiz sağlanabildiğini kaydetti. Üsteğmen Yıldırım, Jandarma Entegre Muhabere ve Bilgi Sistemi (JEMUS) aracılığıyla tüm birliklerle mesajlaşma ve haberleşme yapılabildiğine değinerek, ""Bilgi akışı kesintisiz olarak devam etmektedir. Merkezimizde, telefon santrali kurulumu yapılarak vatandaşlara ihbar ve yardım hattı kapasitesi gerçekleştirilmiştir."" dedi. Bu noktadan aynı zamanda jandarma devriye hizmetlerinin anlık konum takibi yapıldığını ve alınan bilgiler doğrultusunda ekiplerin yönlendirildiğini vurgulayan Yıldırım, şunları kaydetti: ""Sahip olduğu uydu sistemi aracılığıyla internet bağlantısı kullanılarak anlık olarak meteoroloji ve karayolları durum bilgisi imkanları kullanılmaktadır. Doğal afet bölgesindeki dron ve İHA görüntüleri izlenmekte olup, coğrafi analiz sistemi ile doğal afet bölgesi değerlendirilebilmektedir. Afet bölgesindeki GSM operatörlerine ait baz istasyonlarının zarar görmesi durumunda uydu telefonu ile kesintisiz iletişim sağlanmaktadır."" Üsteğmen Yıldırım, merkezde ayrıca Jandarma Genel Komutanlığı ve bağlı birlik komutanlıklarıyla veri, ses ve görüntülü görüşme sağlandığını, diğer kamu kurumlarıyla yazışma imkanlarının da bulunduğunu sözlerine ekledi. "
https://www.aa.com.tr/tr/gundem/gurbulak-gumruk-kapisinda-6-kilo-168-gram-metamfetamin-ele-gecirildi-/3126596,"Ankara Bakanlıktan yapılan yazılı açıklamaya göre, Gürbulak Gümrük Kapısı yolcu salonunda, gümrük ekiplerince yapılan yolcu analizleri ve kontroller sırasında, İran uyruklu bir kişinin eşyaları arasında şeffaf yağ şişelerine doldurulmuş şüpheli sıvı tespit edildi. Ticaret Bakanlığı Gümrük Muhafaza ekiplerince, Gürbulak Gümrük Kapısında yürütülen uyuşturucu operasyonunda 6.168 kilogram sıvı metamfetamin ele geçirildi. Konuyla ilgili tahkikat Doğubayazıt Cumhuriyet Başsavcılığı nezdinde devam etmekte olup, şüpheli şahıs çıkarıldığı… pic.twitter.com/9GYtAmFBEg — T.C. Ticaret Bakanlığı (@ticaret) February 3, 2024 Şüpheli maddeden numune alınarak yapılan analizde, sıvının ""metamfetamin"" cinsi uyuşturucu olduğu belirlendi. Operasyon sonucunda, 6 kilo 168 gram olduğu belirlenen uyuşturucuya el konuldu. Konuya ilişkin soruşturma, Doğubayazıt Cumhuriyet Başsavcılığı nezdinde devam ediyor. "
https://www.aa.com.tr/tr/gundem/iyi-parti-genel-baskani-meral-aksenerin-ablasi-hayatini-kaybetti/3126591,"Ankara Ablası Mualla Özen'in hayatını kaybettiğini sosyal medya hesabından yaptığı paylaşımla duyuran Akşener, cenazenin bugün ikindi vakti İzmit Gündoğdu köyünde toprağa verileceğini bildirdi. "
https://www.aa.com.tr/tr/gundem/ssk-ve-bag-kur-emeklileri-ile-hak-sahiplerinin-aylik-fark-tutarlarinin-odemesine-baslaniyor/3126574,"Ankara Işıkhan, sosyal medya hesabından yaptığı paylaşımda, ödemelerin SSK kapsamında emekli olanlar için 6 Şubat'ta, Bağ-Kur kapsamında emekli olanlar için de 7 Şubat'ta gerçekleştirileceği bilgisini vererek, ""Kıymetli emeklilerimiz için hayırlı olmasını diliyorum."" ifadelerini kullandı. Ocak 2024 itibarıyla %49,25 oranında yükseltme yaptığımız SSK ve Bağ-Kur emeklilerimiz ile hak sahiplerinin aylık fark tutarlarını ödemeye başlayacağız. Ödemeler; ✅SSK kapsamında emekli olan vatandaşlarımız için 6 Şubat’ta gerçekleştirilecek. ✅Bağ-Kur kapsamında emekli olan… pic.twitter.com/MGFYZcsMyV — Prof. Dr. Vedat Işıkhan (@isikhanvedat) February 3, 2024 "
https://www.aa.com.tr/tr/gundem/santa-maria-kilisesi-saldirisiyla-baglantili-teror-orgutu-deas-uyelerine-operasyon/3126573,"İstanbul Güvenlik kaynaklarından edinilen bilgiye göre, MİT, Emniyet Genel Müdürlüğü ile koordineli sürdürülen çalışmalarda, terör örgütü DEAŞ'ın sözde Horasan Vilayeti'ne bağlı olarak Türkiye'ye yönelik faaliyet gösteren, Santa Maria Kilisesi'ne saldırı gerçekleştiren failler ile bu eylemle bağlantılı olduğu değerlendirilen zanlıları tespit etti. Santa Maria Kilisesi'ndeki saldırıya ilişkin soruşturmada 25 şüpheli tutuklandı Santa Maria Kilisesi'nde silahlı saldırının gerçekleştirildiği bölüm görüntülendi Adres ve kimlikleri belirlenen zanlıların faaliyetlerinin akamete uğratılması, ülkede gerçekleştirilmesi muhtemel eylemlerin engellenmesi amacıyla İstanbul merkezli eş zamanlı operasyon düzenlendi. Operasyonda 17 şüpheli yakalanırken, adreslerdeki aramalarda çok sayıda örgütsel doküman ele geçirildi. MİT tarafından yürütülen çalışmalar sonrasında Aralık 2023'te DEAŞ'ın Türkiye'deki sinagog ve kiliselerin yanı sıra Irak Büyükelçiliğine yönelik eylem planlamaları engellenmiş, çok sayıda zanlının yakalanması ve örgüte ait dijital materyallerin ele geçirilmesi sağlanmıştı. "
https://www.aa.com.tr/tr/gundem/erzurum-agri-kars-ardahan-ve-tuncelide-dondurucu-soguklar-etkisini-surduruyor/3126567,"Erzurum Hava sıcaklığının gece sıfırın altına düştüğü Erzurum'da kaldırım ve yollarda buzlanma meydana geldi. Park halindeki araçların camlarının buz tuttuğu şehirde, bazı vatandaşlar araçlarını soğuktan korumak için battaniyeyle örttü. Kentteki bina ve iş yerlerinin çatılarında buz sarkıtları oluşurken, cami bahçelerindeki şadırvanlar dondu. Ağrı Ağrı'da da dondurucu soğuklar nedeniyle Murat Nehri ve dereler buz tuttu, vatandaşlar araçlarının battaniyelerle örttü. Ağaçların kırağıyla kaplandığı kentte, bazı ev ve işyerlerinin çatılarında buz sarkıtları oluştu. Taşlıçay ilçesinde de etkili olan soğuk hava nedeniyle dereler buzla kaplandı. Kars Kars'ta da soğuk hava nedeniyle bitkiler ve ağaçlarda kırağı oluştu. Sulak alanların donduğu kentte yabani kuşlar yiyecek bulmakta zorluk çekti. Yeşilbaş ördekler buz tutmayan sulak alanlarda beslenmeye çalıştı. Kar ile beyaza bürünen köyler dron ile görüntülendi. Sarıkamış ilçesinde ise dondurucu soğuklar nedeniyle bina çatılarında buz sarkıtları oluştu, ağaçlar ile bitkiler kırağı tuttu. Bazı derelerin tamamen donduğu ilçede, İnönü Mahallesi'nde bir grup çocuk, kızaklarla kayarak karın keyfini çıkardı. Ardahan Ardahan'da da günlerdir etkisini sürdüren soğuk hava nedeniyle göl ve akarsuların yüzeyi buz tuttu. Ağaç ve araçların camlarının kırağı tuttuğu ilde, yol ve kaldırımlarda buzlanma meydana geldi. Tunceli Tunceli’de de soğuk hava nedeniyle kaldırım, sokak ve caddelerde buzlanma oluştu. Belediye ekipleri, sorumluluk alanlarında tuzlama çalışması yaptı. Kentin Munzur Vadisi Milli Parkı'nda kırağı tutan ağaçlar güzel görüntü oluşturdu. "
https://www.aa.com.tr/tr/gundem/orhan-gencebaydan-ibb-baskan-adayi-murat-kurumun-secim-kampanyasina-sarki/3126563,"İstanbul Gencebay, Kurum'un seçim kampanyasında slogan olarak kullanılan ""Sadece İstanbul"" sözünün yer aldığı yeni bir şarkı yaptı. Gencebay'ın Murat Kurum'a hediye ettiği seçim şarkısına klip de çekildi. Klipte Kurum'un vatandaşlarla olan görüntüleri ve İstanbul'dan manzaralar kullanıldı. Murat Kurum da şarkıyı, ""İstanbul'umuzun eşsiz güzelliğini anlatan Orhan Gencebay'ın şarkısını dinlediniz mi? Teşekkürler Orhan Baba."" notuyla sosyal medya hesabından paylaştı. Orhan Gencebay'ın şarkısının sözleri ise şu şekilde: ""İstanbul İstanbul büyük aşkımsın/Seni çok seviyorum sen muradımsın/İstanbul İstanbul şimdi İstanbul/Sadece İstanbul yeniden İstanbul/Türkiye'mizin göz bebeğisin/Sen Allah'ın bizlere hediyesisin/Bütün dünyanın gözü var sende/Sen Rabbimin bizlere emanetisin/Her yanın cennetten bir köşe gibi/Sen iyinin güzelin alametisin/Dünyada bir eşin bir benzerin yok/Sen Allah'ın lütfu kerametisin/İstanbul İstanbul büyük aşkımsın/Seni çok seviyorum sen muradımsın/İstanbul İstanbul sen ne güzelsin/Tarihin kültürünle dünyaya bedelsin/İstanbul dünyanın başkenti sensin/Sen tarihin en büyük efsanesisin/Türkiyem seninle gurur duyuyor/Ne mutlu sen hep bizimlesin/Adalar, Üsküdar, Beyoğlu, Fatih/Sarayburnu, Tarabya, Beykoz, Boğaziçi/Saymakla bitmez ki eşin yok senin/Tarihin kültürünle dünyaya bedelsin."" "
https://www.aa.com.tr/tr/gundem/adana-merkezli-sibergoz-21-operasyonu-kapsaminda-yakalanan-21-zanli-tutuklandi/3126560,"Adana Emniyet Genel Müdürlüğü Siber Suçlarla Mücadele Daire Başkanlığı koordinesinde Adana Emniyet Müdürlüğü Siber Suçlarla Mücadele Şube Müdürlüğü ekiplerince Yasa Dışı Bahis ve Suçtan Kaynaklanan Malvarlığı Değerlerinin aklanması suçlarına yönelik 30 Ocak’ta Adana merkezli Ankara, İstanbul, İzmir, Sakarya, Kırklareli, Konya, Adıyaman, Gaziantep, Hatay, Malatya, Mersin, Osmaniye ve Iğdır’da gerçekleştirilen operasyon kapsamında gözaltına alınan 71 zanlının işlemleri tamamlandı. Zanlılardan 42’si emniyetteki ifadelerinin ardından savcılık talimatıyla salıverildi. Adliyeye sevk edilen 29 zanlıdan 21'i tutuklandı, 7'si adli kontrol şartıyla serbest bırakıldı. Bir kişi de savcılık sorgusunun ardından serbest bırakıldı. Polis ekipleri, adreslerinde bulunamayan 7 zanlıyı yakalamak için de çalışmalarını sürdürüyor. İçişleri Bakanı Ali Yerlikaya, 30 Ocak'ta sosyal medya hesabından, futbol ve diğer spor müsabakalarında Bahis ve Şans Oyunları Düzenlenmesi Hakkında Kanun'a (7258 Sayılı) muhalefet, suçtan kaynaklanan mal varlığı değerlerini aklama, suç gelirlerinin aklanması ve nitelikli dolandırıcılık suçlarına yönelik Adana, Samsun ve Uşak merkezli 25 ilde eş zamanlı düzenlenen ""Sibergöz-21"" operasyonunda 156 şüphelinin yakalandığını açıklamıştı. "
https://www.aa.com.tr/tr/gundem/kirmizi-bultenle-aranan-uyusturucu-kacakcisi-rawi-ali-quershi-istanbulda-yakalandi/3126543,"Ankara İçişleri Bakanı Ali Yerlikaya, sosyal medya hesabından yaptığı açıklamada, İstanbul Emniyet Müdürlüğü Narkotik Suçlarla Mücadele, İstihbarat, Göçmen Kaçakçılığı ve Hudut Kapıları şube müdürlüklerince yapılan çalışmalar sonucu Rawi Ali Quershi'nin, İstanbul Kağıthane'de yakalandığını bildirdi. 🟥Hollanda tarafından İnterpol Kırmızı Bülteniyle “Uyuşturucu Madde Ticareti” suçundan uluslararası seviyede aranan Uyuşturucu Madde Kartelinin elebaşı RAWİ ALİ QURESHI İstanbul’da yapılan “KARTEL-5” operasyonuyla yakalandı❗️ Aziz Milletimizin Bilmesini İsterim ki; Hangi… pic.twitter.com/PnXD9uU9nl — Ali Yerlikaya (@AliYerlikaya) February 3, 2024 Hakkında kırmızı bültenle yakalama kaydı bulunan Quershi'nin, Hollanda'da uyuşturucu ticareti ve ithalatında dünya çapında önemli rol oynadığı belirtildi. Dünyanın birçok ülkesinde geniş bir suç ağına sahip olduğu, büyük miktarlarda kokain ithal etmek amacıyla nakliye hatları kurduğu ifade edilen Quershi'nin, Hollanda'ya gemi, sürat tekneleri ve hava yoluyla toplam 6 ton uyuşturucu sevkiyatı yaptığı, uyuşturucu için depolama tesislerini organize ettiği ve uyuşturucu maddelerin finansörlüğünü yürüttüğünün tespit edildiği bildirildi. Bakan Yerlikaya, operasyona ilişkin görüntüleri de paylaşarak, ""Operasyonu düzenleyen kahraman polislerimizi tebrik ediyorum. Allah ayaklarına taş değdirmesin. Milletimizin duası sizinle. Ülkemizi ulusal ve uluslararası organize suç örgütlerinden, zehir tacirlerinden temizlemeye kararlıyız."" ifadelerini kullandı. "
https://www.aa.com.tr/tr/gundem/depremlerde-yaklasik-500-kisinin-oldugu-golbasinda-zemin-inceleniyor/3126539,"Adıyaman Adıyaman'da akademisyenlerle zemin sıvılaşması üzerine araştırma yapan Muş Alparslan Üniversitesi Afet Yönetimi Uygulama ve Araştırma Merkezi Müdürü Doktor Öğretim Üyesi İskender Dölek, AA muhabirine, sadece Türkiye'deki akademisyenlerin değil dünyadaki birçok akademisyenin Kahramanmaraş merkezli depremleri araştırdığını belirtti. Gölbaşı'nda yaklaşık 500 kişinin depremlerde yaşamını yitirdiğini, 3 binden fazla binanın da ya yıkıldığını ya da oturulamaz hale geldiğini dile getiren Dölek, yapılan çalışmaların kendilerine depreme dirençli şehirler inşa etmede ve yapısal hasarların ortadan kaldırılmasında çok önemli veriler sağladığını aktardı. Dölek, şöyle konuştu: ""Yapılan çalışmalarla öngörülerimizden biri de şu; özellikle ana fay, ana faya bağlı olarak gelişen ikincil faylar bölgede yıkımın büyük nedenlerinden bir tanesiydi. Gölbaşı'nın belli bölgelerinde meydana gelen zemin sıvılaşmasında deprem dalgalarının daha fazla oyalanması, zemini hemen terk etmeyişi gibi faktörler, zeminin jöle özelliği göstererek üzerindeki yapıları taşımakta zorlamasına neden oldu. Binanın bütünlüğü bozulmadan 1-1,5 metre farklı yönlere doğru eğildi. Bu depremin bize öğrettiği en önemli şeylerden biri de sadece bina güvenliği değil, aynı zamanda zemin özelliklerinin de çok önemli olduğu. Doğru zeminde doğru bina inşa ediyorsanız deprem sizin için sadece bir sismik olaydır. Eğer doğru zeminde doğru bina inşa edemezseniz o zaman siz ödeyeceğiniz bedeli kendiniz seçmiş olacaksınız."" Onlarca profesör inceleme yaptı Gölbaşı Kaymakamı Tarık Buğra Seyhan da ilçelerinin göle yakın kısmında ciddi manada zemin sıvılaşmasının olduğunu dile getirerek, ""Burası literatüre girecek kadar profesörlerin çalıştığı bir alan oldu. 9 aydır ilçede görev yapıyorum. Bu konuyla ilgili onlarca profesör heyeti ağırladım. Burada çalışma yaptılar. Zemin sıvılaşması öldürücü, riskli bir durum gibi hep literatürde yer almış. Fakat şunu gördük, zemin sıvılaşmasından kaynaklı bazı yerlerde ölüm sayımız az oldu. Çünkü bina enkaza uğramadı. Bazı binalar yattı. Bu şekilde de vatandaşlarımız kurtulmuş oldu."" dedi. "
https://www.aa.com.tr/tr/gundem/yuzeyi-kar-ve-buzla-kapli-cildir-golunde-atli-kizak-heyecani-suruyor/3126527,"Ardahan ❮ ❯ Yüzeyi kar ve buzla kaplı Çıldır Gölü'nde atlı kızak heyecanı sürüyor Gölün, Ardahan tarafındaki kıyı kesimlerine gelen yerli ve yabancı turistler, buzla kaplı göl üzerinde yürüyüş yapıp, atlı kızaklarla gezinti yapıyor. Dondurucu soğuklara rağmen bölgede yoğunluk oluşturan turistler, bol bol fotoğraf çektirdi. Tur rehberi Mürvet Suzan Ciğerci, AA muhabirine, Çıldır Gölü'nün her kış tur düzenlediklerini söyledi. Her gelişinde, beraberindekilerle çok mutlu ayrıldığını belirten Ciğerci, ""Çıldır Gölü harika bir yer. On numara bir ambiyans var. Keşfedilmesi gereken bir yer. Ziyadesiyle kalabalık geldik. Gelmeyenler mutlaka gelsin ve görsünler. Ben her kış buraya geliyorum. Benimle buraya gelip memnun olmayanı görmedim. Şu an kızağa binmek için sıra bekleyenler var."" diye konuştu. Atlı Kızakçı Kurtuluş Kılıç da bu hafta çok yoğun olduklarını belirterek, her gün atlı kızağa binmek için misafir ağırladıklarını dile getirdi. "
https://www.aa.com.tr/tr/gundem/turkiye-ve-dunya-gundemi/3126524,"Ankara 1- Cumhurbaşkanı Recep Tayyip Erdoğan, Deprem Konutları Kura ve Anahtar Teslim Töreni'ne katılacak. Cumhurbaşkanı ayrıca Hatay Eğitim ve Araştırma Hastanesi ile İskenderun Devlet Hastanesi Açılış Töreni'ne iştirak edecek. Erdoğan, daha sonra Antakya Spor Salonu'nda yapılacak AK Parti Hatay İlçe Belediye Başkan Adayları Tanıtım Toplantısı'na katılacak. (Hatay/16.00/17.00/18.30) (Fotoğraflı-Görüntülü) 2- CHP Genel Başkanı Özgür Özel, partisinin aday tanıtım toplantısına iştirak edecek. (Manisa/13.00) (Fotoğraflı-Görüntülü) YASAMA YÜRÜTME SİYASET 1- Çalışma ve Sosyal Güvenlik Bakanı Vedat Işıkhan, SGK ve İŞKUR İl Müdürleri İstişare Toplantısı'na katılacak. (Antalya/09.45) (Fotoğraflı-Görüntülü) 2- Çevre, Şehircilik ve İklim Değişikliği Bakanı Mehmet Özhaseki, Hatay'da saha ziyaretleri gerçekleştirecek. (Hatay/12.00) (Fotoğraflı-Görüntülü) EKONOMİ FİNANS 1- Sanayi ve Teknoloji Bakanı Mehmet Fatih Kacır, Adıyaman Valiliğine ziyaret gerçekleştirecek, ""GAP 2024 Yılı Adıyaman Projeleri İmza Töreni""ne, Adıyaman AK Parti Teşkilat Buluşması'na, Şanlıurfa Ticaret ve Sanayi Odası Gıda Araştırma ve Analiz Merkezi Açılış Töreni'ne katılacak, AK Parti Şanlıurfa İl Başkanlığına ziyarette bulunacak. (Adıyaman/Şanlıurfa/09.30-19.00) (Fotoğraflı-Görüntülü) 2- Tarım ve Orman Bakanı İbrahim Yumaklı, Kastamonulu dernek başkanları ve kanaat önderleri ile toplantıda bir araya gelecek, AK Parti Ümraniye İlçe Başkanlığı ve Ümraniye Belediyesini ziyaret edecek. (İstanbul/10.00/18.00) (Fotoğraflı-Görüntülü) DÜNYA DİPLOMASİ 1- İsrail'in abluka altındaki Gazze Şeridi'ne saldırıları ve insani krize ilişkin gelişmeler izleniyor. (Kudüs/Gazze/Kahire) (Fotoğraflı-Görüntülü) SPOR 1- Trendyol Süper Lig'in 24. haftasına; Çaykur Rizespor-TÜMOSAN Konyaspor, RAMS Başakşehir-İstanbulspor, Gaziantep FK-Mondihome Kayserispor ve Bitexen Antalyaspor-Fenerbahçe müsabakalarıyla devam edilecek. (Rize/13.30/İstanbul/16.00/Gaziantep/Antalya/19.00) (Fotoğraflı-Görüntülü) 2- Trendyol 1. Lig'in 21. haftasında Ankara Keçiörengücü-Boluspor, Ümraniyespor-Bodrum FK, Kocaelispor-Adanaspor ve Göztepe-Altay maçlarıyla devam edilecek. (Ankara/İstanbul/13.30/Kocaeli/16.00/İzmir/19.00) (Fotoğraflı) 3- TFF 2. Lig'de 24. hafta Kırmızı Grup'ta yapılacak tek maçla, TFF 3. Lig'de 18. hafta gruplarda yapılacak toplam 6 maçla başlayacak. 4- Türkiye Sigorta Basketbol Süper Ligi'nin 19. haftası Yukatel Merkezefendi Belediyesi Basket-Beşiktaş Emlakjet, Türk Telekom-Pınar Karşıyaka ve Bursaspor İnfo Yatırım-Onvo Büyükçekmece Basketbol maçlarıyla başlayacak. (Denizli/15.30/Ankara/18.00/Bursa/20.30) (Fotoğraflı) 5- ING Kadınlar Basketbol Süper Ligi'nin 23. haftası; Mehmet Kavan Yapı İzmit Belediyespor-Bursa Uludağ Basketbol ve ÇBK Mersin-Beşiktaş maçlarıyla tamamlanacak. (Kocaeli/16.00/Mersin/18.00) (Fotoğraflı) 6- Voleybol AXA Sigorta Efeler Ligi'nin 18. hafta mücadelesi başlayacak; RAMS Global Cizre Belediyespor-Halkbank, Bigadiç Belediyespor-Spor Toto, Develi Belediyespor-TÜRŞAD, Galatasaray HDI Sigorta-Hatay Büyükşehir Belediyespor ve Ziraat Bankkart-Bursa Büyükşehir Belediyespor maçları yapılacak. (Şırnak/13.00/Balıkesir/16.00/Kayseri/17.00/İstanbul/17.30/Ankara/18.00) (Fotoğraflı) 7- Hentbol Erkekler Süper Lig'in 12. haftası başlayacak; Köyceğiz Belediyespor-Spor Toto, Nilüfer Belediyespor-Beşiktaş Safi Çimento ve Konya Büyükşehir Belediyespor-Sakarya Büyükşehir Belediyespor maçları yapılacak. (Muğla/14.00/Bursa/15.30/Konya/17.00) (Fotoğraflı) 8- Fenerbahçe Kulübü Yüksek Divan Kurulu Toplantısı yapılacak. (İstanbul/10.00) (Fotoğraflı-Görüntülü) "
https://www.aa.com.tr/tr/gundem/3-ilde-deprem/3126500,"Ankara Elazığ'ın Sivrice ilçesinde 3,9 büyüklüğünde deprem meydana geldi. Afet ve Acil Durum Yönetimi Başkanlığının (AFAD) internet sitesinde yer alan bilgiye göre, saat 04.17'de merkez üssü Sivrice olan 3,9 büyüklüğünde sarsıntı kaydedildi. Depremin 7 kilometre derinlikte gerçekleştiği belirlendi. Kahramanmaraş'ta 3,5 büyüklüğünde deprem Kahramanmaraş'ın Türkoğlu ilçesinde 3,5 büyüklüğünde deprem meydana geldi. Afet ve Acil Durum Yönetimi Başkanlığının (AFAD) internet sitesinde yer alan bilgiye göre, saat 04.35'te merkez üssü Türkoğlu olan 3,5 büyüklüğünde sarsıntı kaydedildi. Depremin 9,12 kilometre derinlikte gerçekleştiği belirlendi. Hakkari'de 4,3 büyüklüğünde deprem Hakkari'nin Yüksekova ilçesinde 4,3 büyüklüğünde deprem meydana geldi. Afet ve Acil Durum Yönetimi Başkanlığının (AFAD) internet sitesinde yer alan bilgiye göre, saat 06.09'da merkez üssü Yüksekova olan 4,3 büyüklüğünde sarsıntı kaydedildi. Depremin 7 kilometre derinlikte gerçekleştiği belirlendi. Hakkari Valisi ve Belediye Başkan Vekili Ali Çelik, sosyal medya hesabından yaptığı paylaşımda, ""İlimizde sabah saat 6.10'da meydana gelen 4,3 büyüklüğündeki depremin ardından şu ana dek herhangi bir olumsuz durumla karşılaşılmamıştır. Tüm hemşehrilerime geçmiş olsun. Allah, ülkemizi ve milletimizi tüm afetlerden korusun."" ifadelerini kullandı. "
https://www.aa.com.tr/tr/gundem/calisma-hayatiyla-ilgili-duzenlemeler-iceren-kanun-resmi-gazetede-yayimlandi/3126451,"Ankara Kanuna göre, SSK ve Bağ-Kur emekli maaşlarında ocak ödeme dönemi itibarıyla geçerli olacak 6 aylık artış oranı yüzde 49,25 oldu. En düşük emekli aylığı, ocak ödeme döneminden itibaren uygulanmak üzere 7 bin 500 liradan 10 bin liraya yükseltildi. Kısa çalışma gerekçelerine ""genel salgın"" durumu da eklendi. Sigortalının kısa çalışma ödeneğinden yararlanabilmesi için gereken asgari prim ödeme gün sayısı 600'den 450'ye indirildi. Sigortalının kısa çalışma ödeneğine hak kazanabilmesi için kısa çalışma başlama tarihinden önceki son 120 gün hizmet akdine tabi bulunması ve son 3 yılda en az 450 gün sigortalı çalışıp işsizlik sigortası primi ödemiş olması gerekecek. "
